Udemy Course: Rest Api's in Asp.Net Core and C# 2022 Edition
Instructor: Asfend Yar Hamid

ABSTRACT:
  Et intro kursus til Rest interfaces med ASP.Net Core, hvor han kommer omkring Postman, Swagger

DEN RØDE TRÅD:

Section 1: Introduction
  Kort præsentation af, hvad kurset indeholder

Section 2: Setting Up Development Environment
  Kort gennemgang af, hvordan man installerer Visual Studio og Postman

Section 3: Understand the Basics of Restful Api
  Her laver han en simpel ASP.Net rest api, som supporterer create, read, update og delete (post, put, get, delete)
  for et dummy in-memory repository. Han demonstrerer, hvordan det kan testes med Postman, som er et værktøj til at
  teste API'er. Han kommer kort omkring Swagger, men snakker ikke rigtigt om det. Han nævner i øvrigt, at man, hvis
  man ønsker at gøre brug af dependency injection, skal ændre i Startup-klassens ConfigureServices-metode, og at
  Microsoft i øvrigt har gjort det let, men han går ikke dybere ind i det her i section 3.

Section 4: Storing Data in a MS SQL Database with Entity Framework Core
  Her erstattes det indledende dummy in-memory repository med et, hvor data reelt persisteres mellem programkørsler.
  I den forbindelse benyttes EntityFramework, som kort introduceres. Mht EntityFrameworkCore nævner benytter
  han EnsureCreated, og han nævner, at det er et alternativ til teknikken med at operere med migrations fra
  Packet Manager Console i Visual Studio, som kun er egnet, hvis ikke man har brug for at ændre på skemaet senere.
  Så bygger han servicen og implementerer igen Get, Post, Put og Delete og verificerer, at det virker med Postman. 
  Han slutter af med at fortælle om Swagger (som er det samme som OpenAPI) og viser, hvordan man kan bruge Swagger 
  til at demonstrere, hvordan et Rest API kan bruges, og hvor brugeren/klienten kan abstrahere fra, hvordan det er 
  implementeret. Bemærk i øvrigt, at Swagger også viser, hvordan man kan udføre kaldet under anvendelse af curl,
  som er et command line tool til at foretage kald til Rest api'er.

Section 5: Error Handling & Http Status Codes in Rest API
  Han starter med at fortælle om Http status koder, som bruges til at melde tilbage til klienten, om request gik godt.
  Dernæst laver han lidt om på MusicApi'en fra før, så den bliver mere ren, derved at den returnerer koder og håndterer
  situationer, hvor man prøver at hente, opdatere eller slette noget, der ikke eksisterer.
  Han tester api'et med postman og demonstrerer, hvordan postman viser de http codes, der returneres, samt eventuelle
  beskeder, man har valgt at sende sammen med http koden. Han nævner, at det er hensigtsmæssigt at gøre brug af error
  handling, så man f.eks. undgår at kommunikere udviklertekniske fejlbeskeder til en bruger, der måske ikke er IT kyndig
  
Section 6: Asynchronous Api's in .Net Core
  Først snakker han om, hvorfor det er nyttigt - det er det f.eks. for at undgå, at tunge operationer, såsom at loade
  et billede, blokerer for lettere operationer, såsom at loade tekst. Han nævner imidlertid også, at det at operere
  med asynkrone metoder i vores rest api reelt kun forbedrer skalering, da man under alle omstændigheder vil skulle
  vente på databasen.

Section 7: Content Negotiation
  Content Negotiation har at gøre med, at man som klient har mulighed for at bestemme, hvilket format man gerne vil
  have sit respons i, f.eks. om det skal være xml eller json. Han demonstrerer, hvordan man (let) kan få sin api til 
  at supportere at sende sit respons som xml ud over json. Til sidst taler han om, at det kan være hensigtsmæssigt (i
  stedet for at operere med EnsureCreated) at køre med Migrations over for databasen, hvor man bruger Packet Manager 
  Console viewet fra Visual Studio til at vedligeholde sin database. Man kan i øvrigt også bruge migrations til at
  populere sin database
  
Section 8: File Uploading Inside REST Api
  Her starter han med at demonstrere, hvordan man oprette en såkaldt "Storage Account" under sin Azure Account. Det
  er et storage, som man kan uploade filer (såsom billeder) til, og hvor hver fil så tildeles en url således at den 
  kan tilgås fra en browser. Der er en lille forskel i demonstrationen i forhold til, hvordan jeg måtte gøre det
  (31. marts 2022) idet det, der i demonstrationen hedder "Containers" (ved siden af "Tables", "File Shares" og 
  "Queues") det på Azure hedder "Blob Service" (ved siden af "Table Service", "File Service" og "Queue Service").
  Ellers var det det samme, man skulle gøre. Efter at have oprettet storage accounten, demonstrerer han, hvordan 
  man fra selve Azure kan uploade en image file til storage accounten og efterfølgende få vist billedet i en browser.
  Så går han videre med at udbygge api'en til at administrere filerne under store accounten, samtidig med at den
  stadig administrerer anden data om sangene i databasen.
  
Section 9: Validations & Routing
  Det er en ret kort sektion, der dels handler om, hvordan man kan sikre, at en klient ikke fodrer api'en med
  tomme felter, og dels handler om, hvordan man med routing kan sikre, at en klient kan ramme forskellige metoder,
  selv om de har samme signatur.

Section 10: Project We're Going To Build
  Han præsenterer et lidt mere realistisk projekt, hvor vi har en backend med en lidt mere kompleks datamodel
  bestående af entiteterne Artist, Album og Song, og derudover en smartphone frontend, hvor man kan navigere rundt
  mellem tingene. Herfra er planen, at vi implementerer backenden til en sådan applikation ved at udvide den api,
  som vi allerede har lavet. I denne sektion refaktorerer han blot de klasser, han har i Models-folderen og tilpasser
  ApiDbContext-klassen. Så sletter han den eksisterende database og laver en ny ved code first migration.
  
Section 11: Artist, Albums & Songs Controller
  Her handler det om at lave de controllers, der skal til, lige som da vi tidligere lavede en SongsController.
  Han laver en controller for hver af entiteterne Artist, Album og Song, og så laver han en Post method for
  hver af dem og tester det med postman. Derefter laver han forskellige Get methods, som også f.eks. kan bruges
  til at søge efter items ud fra et kriterium, der sendes som parameter.
  
Section 12: Implement Pagination in Rest Api's
  Han introducerer konceptet paging, som handler om, at man som regel bør slice data, dvs servere det for klienten
  i bidder, frem for at sende en stor mængde data, som brugeren ofte ikke er interesseret i alligevel. Han nævner
  i øvrigt, at web applikationer i meget stor stil trækker på bagvedliggende api'er, især når det gælder smart phones
  og ipads. Det er lidt af en no-brainer at implementere - det er bare et spørgsmål om at tilføje parametre for 
  page number og page size i de GET methods, der returnerer data. Hvis klienten ikke angive nogen parametre,
  bruger man bare default værdier.
  
Section 13: Deploying REST API to Microsoft Axure
  Denne sektion er meget interessant og omhandler, hvordan man deployerer sit web api på Azure. Vær lige opmærksom på,
  at der så løber omkostninger på... for AWS løb noget tilsvarende som bekendt op i flere hundrede kroner månedligt.

  Først skal vi lave en ny Web App på Azure
    1) Log ind på din Azure account og vælg 'Create a resource'
    2) Vælg 'Web App'
    3) Klik på 'Create new' under resource group, og kald den f.eks. musicapirg
    4) Lav et unikt navn til applikationen, f.eks. musicrestfulapimelo
    5) Lad Publish stå til Code, og vælg .Net 5 under 'Runtime stack' (det skal matche target framework for en projekt)
    6) Lad operating system stå til Windows
    7) Ændr evt Region, f.eks. til North Europe
    8) Klik på den blå 'Review and Create'-knap og dernæst på den blå 'Create'-knap
    9) Når deployeringen er færdig, får man en notifikation, hvor man passende kan vælge 'Pin to dashboard'
    10) Naviger hen til dashboardet og klik på den kasse, der repræsenterer Web App'en (musicrestfulapimelo)
    11) Klik på 'Get publish profile'. Herved downloades en fil, som man skal bruge for at publicere sin applikation
        til Azure.
  
  Så skal vi lave en Sql Database på Azure
    1) Klik på 'Sql databases' i hovedmenuen i Azure og derefter på den blå '+ Create'
	2) Vælg samme resource group som før (musicapirg)
	3) Indtast et databasenavn såsom musicdb
	4) Klik på 'Create new' ud for Server
	5) Indtast et unikt servernavn såsom musicapiservermelo
	6) Vælg en lokation såsom North Europe
	7) Lad authentication stå til SQL authentication og indtast et server admin login såsom ebbe og et password såsom cirkelkaffe
	8) Klik på den blå 'OK'-knap og derefter på 'Review and create' og så på 'Create' (det tager i omegnen af 5 minutter)
	9) Når deployeringen er færdig så pin til dashboard som før og naviger hen til databasen
	10) Klik på 'Set server firewall'
	11) Skift 'Allow Azure services and resources to access this server' fra No til Yes og klik på Save changes
	
  Så skal vi publicere vores web api til Azure
    1) Naviger hen til databasen på Azure, f.eks. fra dashboardet og klik på 'Show database connection strings'
	2) Kopier connection stringen fra Aure og brug den i Startup-klassen i projektet i visual Studio i stedet for den
	   lokale connection string. Indsæt den også i appsettings.json-filen. Husk at sætte password i connection strengen
	3) Husk også at det ikke er skide smart at comitte den fil til GitHub!! så put den ind i .gitignore
	4) Højreklik på projektet i Visual Studio og klik 'Publish...' og derefter på 'Import Profile' og så på 'Next'.
	   Klik nu på 'Browse' og vælg filen 'musicrestfulapimelo.PublishSettings', som vi downloadede fra Azure. Klik dernæst
	   på 'Finish'
	5) Klik på edit-ikonet ud for Deployment Mode->Framework-dependent og lav følgende ændringer:
	   - Expander 'Entity Framework Migrations' og check checkboksen 'Apply this migration on publish' og klik på 'Save'-knappen.
	6) Klik nu på 'Publish'-knappen. Når deloyeringen er fuldført, kan man klikke 'Open Site' i Visual Studio for at åbne
	   applikationen i en web browser. Bemærk, at man f.eks. skal tilføje /api/songs til urlen for faktisk at få et respons
	   i steet for fejlbeskeden "Denne ... side blev ikke fundet". Responset er i øvrigt i første omgang er en tom liste, 
	   da vi jo endnu ikke har populeret databasen.

  Så skal vi putte lidt data i databasen fra Azure
    1) Naviger hen til databasen på Azure, f.eks. fra dashboardet, og klik derefter på Query editor (preview) og login med
	   de credentials, du valgte tidligere. Da jeg gjorde det, fik jeg en access denied fejl, men jeg kunne blot klikke på
	   linket nederst for at opdatere firewall rules, og så fik jeg adgang. Når man er derinde, har man et interface, der
	   minder om Sql Server Management Studio, hvor man kan læse indholdet af databasen, der jo som udgangspunkt er tom
	2) Brug postman til at populere databasen, men brug basis-urlen: https://musicrestfulapimelo.azurewebsites.net/api/artists
	   i stedete for den, du før kopierede fra swagger, såsom https://localhost:44380/api/artists.
	   Man kan bruge query editoren på Azure til at verificere, at data gemmes i databasen. Husk at man stadig bruger samme
	   storage account som tidligere, så man skal sikre, at de billeder, man uploader, har unikke navne - ellers får man blot
	   et respons med en internal server error.
	   
Section 14: Custom Domain and SSL Certificate
